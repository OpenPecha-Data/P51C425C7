༄༅། །བརྒྱུད་འཛིན་གྱི་སློབ་བུའི་ལུང་བསྟན་ནོ༔

 EMBED Photoshop.Image.7 \s ཨེ་མ་ཤེས་རབ་སྙིང་རྗེ་ཅན༔ ཁྱོད་ཉིད་ང་ཡི་གཏེར་སྒོ་ཕྱེ་ནས་ཚེའི་དུས་མ་བྱས་ཀྱི་བར་དུ་བརྒྱུད་འཛིན་གྱི་སློབ་བུ་རིགས་མི་འདྲ་བ་བདུན་གསུམ་འབྱུང་སྟེ༔ སྐྱེས་པའི་སློབ་བུ་བཅུ་བཞི་འབྱུང་༔ བུད་མེད་ཌཱཀྐིའི་རིགས་ཆོས་སམ་ལུས་ཀྱི་འབྲེལ་པ་བདུན་འབྱུང་སྟེ༔ དང་པོ་རིགས་གཅིག་ནི༔ སྐྱེ་བ་བཟང་བ༔ དད་པ་ཆེ་བ༔ ཡོན་ཏན་ཨེན་རེ་ཤེས་པ༔ ཐེག་པ་ཆེན་པོ་ལ་མོས་པ༔ ཤེས་རབ་ཆེ་བ༔ བློ་སྲབ་པ༔ ཚ་རུས་ཆེ་བ༔ རང་འདོད་ཆེ༔ གཞན་ཡང་བློ་མི་མཐུན་པ༔ ཀུན་གྱིས་གཤེ་བ་ཞིག་འོང་༔ དེ་ཀརྨ་ཌཱཀྐིའི་རིགས་ཏེ༔ དེ་ལ་བྱིན་རླབས་འཇུག་རྐྱེན་ཚེ་ལོ་འབྲིང་ཐུབ༔ གདམས་པ་གནད་དུ་ཚུད ༔ བར་དོ་དང་པོར་གྲོལ་ལོ༔ རིགས་གཅིག་ནི༔ དམ་ཚིག་བསྲུང་༔ བརྒྱུད་འཛིན་ཞེན༔ ཤེས་རབ་ཆུང་༔ སྙིང་རུས་འབྲིང་༔ བློ་མི་རྒོད༔ དད་པ་མི་འགྱུར་བ་ཅིག་ཡོང་སྟེ༔ ཚེ་འབྲིང་ཐུབ༔ སྐྱེ་བ་ཕྱི་མ་ལ་ལྷག་མེད་དུ་འཚང་རྒྱ༔ རིགས་གཅིག་ནི་སྙིང་རུས་ཆེ༔ ཤེས་རབ་ཆེ༔ འཁྲི་བ་ཆོད༔ རི་ཁྲོད་འགྲིམ་ནུས༔ བླ་མའི་ཅི་གསུང་སྒྲུབ༔ དག་སྣང་ཆུང་བ་ཞིག་འོང་༔ དེ་རཏྣ་དཔའ་བོའི་རིགས་ཏེ༔ དེ་ཡང་ཚེ་ལོ་འབྲིང་ཐུབ༔ ཚེ་འདིར་ས་ཟིན་ཏེ་སྐྱེ་བ་བདུན་གྱིས་འཇུག་མི་སྲིད་དོ༔ གཅིག་ནི་བློ་རྒོད་གཏོང་ཆོད་ཆེ༔ རྒྱུ་འབྲས་ཕྲ་མོ་ལ་མི་འཛེམ༔ ཆོས་ཕྱོགས་སུ་གཏོང་ནུས༔ རང་འདོད་ཆེ༔ ཚེ་འདི་པ་གཅིག་འོང་༔ དེས་ཆོས་འབྲེལ་ཐོགས་པ་ཙམ་སྟེ༔ སྐྱེ་བ་བཅུ་བཞི་ན་ལོངས་སྤྱོད་དང་ལྡན་པར་འཚང་རྒྱའོ༔ ཚེ་ཡང་འབྲིང་ཐུབ༔ རིགས་གཅིག་ནི༔ ང་རྒྱལ་ཆེ༔ ཁྱོད་ལ་མོས་གུས་མེད་པར་ཆོས་ཐོབ་ནས་གདོད་མི་རྟག༔ རང་ཆེར་འགྱིང་ཞིང་ཕྱག་ལ་སྐྲག༔ བྱིན་རླབས་མི་ཐོབ་སྟེ༔ ཆོས་ཀྱི་ལས་མེད་པས་དེའི་རིགས་ཀྱི་རྩ་བ་ཆོད༔ གཅིག་ནི་ཁ་གསོད༔ སྙིང་སྡར༔ གཡོ་སྒྱུ་ཆུང་༔ ཤེས་རབ་ཅན་ཞིག་འོང་སྟེ་གསོལ་ལམ་དཔའ་བོའི་རིགས་ཏེ༔ ཚེ་རིང་༔ ནད་ཉུང་༔ འབྱོར་པ་ཆུང་༔ སྐྱེ་བ་འདི་ལ་འཚང་རྒྱའོ༔

གཅིག་ནི་འདོད་པ་ཆུང་༔ བཀའ་དྲང་༔ བློ་བརྟན༔ ཁ་ཉུང་༔ སྒོམ་བསྲན་ཆེ༔ ཤ་མདོག་དམར༔ ཆགས་པ་ཆེ༔ དེ་པདྨ་དཔའ་བོའི་རིགས་ཏེ༔ ཚེ་རིང་སྐྱེ་བ་ལ་འདི་ལ་འཚང་རྒྱའོ༔ གཅིག་ནི་འཚང་ཆེ༔ དད་པ་ཆུང་༔ ཆོས་ལ་མི་མོས༔ སྡིག་ལ་དགའ༔ དེ་ནི་སྐྱེ་བ་བཅུ་བཞི་ན་འཚང་རྒྱ་བ་ཙམ་མོ༔ གཅིག་ནི༔ ཆོས་མཁས༔ ཕྲག་དོག་ཆེ༔ བསོད་ནམས་ཆེ༔ འཁོར་སྐྱོང་བ་ལ་ལྟ་བ་མཐོ༔ རབ་ཏུ་བྱུང་ན་བཤེས་གཉེན་གཅིག་གིས་གསང་ནས་ཉམས་སུ་ལེན༔ དེ་རཏྣ་དཔའ་བོའི་རིགས་ཏེ༔ སྐྱེ་བ་འདི་ལ་འཚང་རྒྱའོ༔ གཅིག་ནི༔ སྙིང་རྗཻ་དང་བྱང་སེམས་ཆེ༔ ནོར་སྒྲུབ་སྨན་གྱི་ལས་འཕྲོ་ཡོད་དེ༔ གཞན་ལ་ཕན་ཐོགས༔ ལོ་ཀ་དཔའ་བོའི་རིགས་ཏེ་བར་དོ་གཉིས་ལ་གྲོལ་ལོ༔ གཅིག་ནི༔ ཆོས་ཞུ་བ་རེམ༔ ཉམས་སུ་མི་ལེན་འཁོར་ཨེན་རེ་སྐྱོང་༔ ཤེས་རབ་ཆེ་བས་ཆོས་རྣམས་ལ་ཅོ་ལྟ་མང་དུ་བྱེད༔ དེ་ནི་དམ་ཚིག་མི་གཙང་སྟེ༔ དམ་པས་འགལ་ཏེ་སྐྱེ་བ་ཕྱི་མ་ལ་དུཿཁ་སྤྱོད༔ ལོ་བདུན་ན་གྲོལ༔ ཀརྨ་ཌཱཀྐི་ཤུགས་འགྲོ་དཔའ་བོའི་རིགས་ཡིན༔ ཚེ་ཐུང་༔ གཅིག་ནི༔ སྡོད་མི་ཚུགས༔ བློ་སྣ་ མང་༔ དགེ་སྦྱོར་རེམ༔ ཚེ་ཐུང་ཕྱི་མ་ལ་འཚང་རྒྱ༔ གཅིག་ནི་ཁ་འཇམ༔ ཞེ་ངན༔ ཁ་གསག་ཆེ༔ སྙིང་སྡར༔ དམ་ལ་མི་གནས༔ དེས་ནི་གདམས་ངག་གཏོང་༔ སློབ་དཔོན་དང་འཁོན་ཉེན་ཡོད་པས་སྤང་བར་བྱའོ༔ རྟོགས་པ་མངོན་དུ་གྱུར་པ་སྐྱེས་པ་ལ་བཞི་འབྱུང་ངོ་༔ བུད་མེད་ཀྱི་སློབ་མ་བདུན་ནི༔ དང་པོ་རིགས་གཅིག་ནི༔ ལུས་ཕྲ༔ རྣམ་གཞག་ཚ༔ ཡིད་དུ་འོང་༔ ལུས་དམར༔ དད་པ་མི་འགྱུར༔ བློ་བརྟན་པ་ཅིག་འོང་སྟེ༔ རིགས་ཀྱང་པདྨ་ཌཱཀྐིའི་རིགས༔ ཚེ་རིང་སྐྱེ་བ་འདི་ལ་ལྷག་མེད་དུ་འཚང་རྒྱའོ༔ གཅིག་ནི་ཆགས་པ་ཆེ༔ སྤྲོ་ཐུང་༔ ཤེས་རབ་ཆུང་༔ ལུས་སྔོ༔ གཟུགས་འབྲིང་༔ དེ་ནི་ལས་ཀྱི་ཌཱཀྐིའི་རིགས་ཏེ༔ ཁྱེད་ལ་སེམས་པས་ཆགས་པ་སྤྱོད༔ བདེ་སྟོང་གི་ཏིང་འཛིན་སྟེར་བར་བྱེད༔ ཟབ་མོ་གནད་ཀྱི་འབྲེལ་མེད་དེ༔ སྐྱེ་བ་གཉིས་ན་ཁྱོད་ཀྱི་གདུལ་བྱར་གྱུར་ནས་འཚང་རྒྱའོ༔ ཚེ་འབྲིང་ཐུབ༔ གཅིག་ནི་བློ་བརྟན་ཆོས་ལ་མོས༔

སྙིང་རྗེ་ཆེ༔ དེ་ཡང་ཟབ་མོ་གནད་ཀྱིས་འབྲེལ་ནས་འཚང་རྒྱའོ༔ ཚེ་ཡང་རིང་༔ པདྨ་ཤུགས་འགྲོའི་རིགས་སོ༔ གཅིག་ནི༔ ཆོས་ལ་མི་མོས་བདེ་བ་ཆེ༔ ལུས་རྒྱས༔ བཞིན་སྡུག༔ བློ་ཤོ་རྒོད༔ སྐད་སྙན༔ དེ་ནི་སྔོན་གྱི་འབྲེལ་པས་གུས་ཤིང་འདུད༔ གཟུགས་ཐ་མལ་འཛིན་ཏེ༔ ཆགས་པ་སྤྱོད༔ རྩ་སྒོ་འབྱེད༔ ཐུན་མོང་གི་སིདྡྷི་སྟེར༔ རྡོ་རྗེ་ཤུགས་འགྲོའི་རིགས་ཏེ་ལུས་ཀྱི་འབྲེལ་པ་ལས༔ ཆོས་ཀྱི་འབྲེལ་པ་མེད༔ སྐྱེ་བ་ཕྱི་མ་ལ་སྤྲོད༔ ལས་རྒྱ་བྱས་ཏེ་འཚང་རྒྱའོ༔ གཅིག་ནི་དད་པ་ཆེ༔ ཤ་མདོག་སེར་ལ་ཡིད་དུ་འོང་༔ ཁ་ཉུང་༔ བློ་བརྟན༔ བྱ་བ་འོལ་ཆེ༔ ལུས་ཐུང་ལ་རྒྱས༔ དེས་ཀྱང་ཁྱེད་ལ་དད་ཅིང་ལུས་འབྲེལ་བྱེད་དོ༔ བསོད་ནམས་སྤེལ༔ ༔རིགས་ཀྱང་རིན་ཆེན་རིགས༔ ཚེ་རིང་ངོ་༔ གཅིག་ནི༔ ཁ་མང་༔ མདོག་ནག༔ རྩབ་རྩུབ་མང་༔ བློ་རྒོད༔ ངས་བྱས་ཆེ༔ འགྲོ་ས་དྲག༔ བློ་སྟེབ༔ ངུ་དད་ཆེ༔ དབུགས་ཐུང་༔ སྤྲོ་ཐུང་༔ སྙིང་ཆུང་ངོ་༔ གལ་ཏེ་འབྲེལ་པ་རྣམས་མ་རྫོགས་པར་འདའ་མི་སྲིད་དེ༔ སྐྱེ་བ་ཕྱི་མའི་གདུལ་བྱར་འོང་ངེས་སོ༔ ཁྱོད་ཚད་དུ་བཞུགས་ན་ཚེ་འདི་ཉིད་ཀྱི་གདུལ་བྱ་ཡིན་ནོ༔ ཨྠིྀ བརྒྱུད་འཛིན་སློབ་བུའི་ལུང་བསྟན་ནི༔ ཚེ་སྒྲུབ་འོད་ཕྲེང་གི་གཏེར་ཁ་ནས་བྱུང་བ་ཡིན་ནོ༔ སྤྲུལ་སྐུ་ཉིད་ལོ་གྲོ་སར་མགོན་རིན་གྱིས་ཞུས་ཟེར་བའི་ཕྱི་མོ་ལས་བཤུས་སོ༔ ༔ མེས་པོའི་ཤུལ་བཞག་ལས། ཀློང་ཆེན་རབ་འབྱམས་ཀྱི་གསུང་འབུམ། ༼༦༽བརྒྱུད་འཛིན་གྱི་སློབ་བུའི་ལུང༌། - PAGE 170 -- PAGE 171 -- PAGE 169 -