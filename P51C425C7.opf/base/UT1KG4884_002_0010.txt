༄༅། །མན་ངག་ངེས་པའི་ཁ་བྱང་མིང་རྣམ་པར་བཀོད་པ་ཞེས་བྱ་བ་བཞུགས་སོ། །

 ཐམས་ཅད་མཁྱེན་པ་ཉིད་ལ་ཕྱག་འཚལ་ལོ། །སྐུ་གསུམ་ཉིད་ནི་སྣང་བ་འདི་ཉིད་ལས། །མ་ནོར་དབང་པོའི་ཡུལ་དུ་གཏན་དབབ་ཕྱིར། །མན་ངག་ཡིག་ཆུང་གསལ་བ་སྙིང་ནོར་གྲགས། ། མེ་ལོང་ཉིད་ལ་བཞིན་བསྟན་ཇི་བཞིན་དུ། །མ་ནོར་འགྱུར་བའི་ས་མེད་གསང་ཆེན་ཉིད། །སྙིགས་མའི་དུས་སུ་གང་ཟག་ལ་ལ་དག །སྙིང་པོའི་ནོར་ལ་རས་ཆོད་གཟུ་ལུམ་གྱིས། །བརྩམས་ཤིང་མུན་པའི་ནང་དུ་ཁབ་གཏོར་ལྟར། ། མན་ངག་སྙིང་པོ་དཀྲུགས་ཤིང་ལྷག་ཆད་བྱེད། །དེ་རྣམས་ཀྱིས་ནི་བསྣན་ཕྲི་བྱར་མེད་ཕྱིར། །མིང་ངེས་གསང་བའི་ཁ་བྱང་འདི་ཉིད་ནི། །དམ་པ་རྣམས་ནི་ལུས་ངག་ཡིད་ཀྱིས་ཀྱང༌། །རབ་ཏུ་གུས་པས་གསོལ་བ་བཏབ་ནས་ཀྱང༌། །མ་འོངས་སྙིགས་མའི་དུས་སུ་དགོས་སྲིད་པས། །འཁྲུལ་པ་མེད་པའི་བློ་ཡིས་འབྲི་བར་ བྱ། །གསང་བའི་མན་ངག་ཡི་གེ་འདི་ཉིད་ནི། །གཅིག་ལ་གཅིག་དགོས་མ་བུ་མ་ཡིན་ཏེ། །གནད་ཀྱི་མན་ངག་ངེས་པ་སོ་སོའི་ཐབས། །ངེས་པའི་སྙིང་པོ་མན་ངག་ངེས་པའི་གྲངས། །བླ་མེད་ཡོངས་སུ་རྫོགས་པའི་སྡེ་ཚན་ལ། །འདི་དག་ཡི་གེ་གསང་བའི་གནད་དུ་ཕབ། །འདི་ལྟར་མིང་གི་ཁ་བྱང་ངེས་པ་ལ། །གསང་བའི་མན་ངག་ཁ་བྱང་ཡི་གེ་ནི། །ངེས་པར་གྲངས་སུ་བཅད་ན་འདི་ལྟར་མཆིས། །རྒྱ་ཆེར་བཤད་པའི་ཡི་གེ་གྲངས་མང་ཡང༌། །རྣམ་པར་བསྡུས་ན་སྙིང་པོའི་དོན་ཉིད་ནི། །བརྒྱ་དང་བཅུ་དགུ་ཉིད་དུ་བཀོད་པ་ལ། །རེ་རེས་ཀྱང་ནི་གྲོལ་བའི་སྙིང་པོ་འོ། །ལྟ་བའི་སྐོར་བཞིའི་རྩ་ངེས་དུམ་དུམ་ཁྲིགས་༡སུ་ལྟོས། །སྟོན་པའི་ལོ་རྒྱུས་ལ་སོགས་པོ་ཏི་སྨུག་ཆུང་༢ལྟོས། །འཁྲུལ་གཞི་གསལ་བའི་མེ་ལོང་༣ཉིད་དང་འབྱུང་བཞི་གནད་ཡིག་༤དང༌། རིན་ཆེན་གསེར་ཐིགས་༥ཉིད་དང་སྣང་བྱེད་སྒྲོན་མ་༦དང༌། །འདོ་གསལ་ལྡེ་མིག་༧ཉིད་དང་ཤེས་བྱ་སྐོར་གསུམ་༨དང༌། །གསང་བའི་སྡོམ་བྱང་༩ཉིད་དང་སྒྲ་བརྟགས་འཁོར་ལོ་༡༠ཉིད། ། ༈ སྐུ་གསུམ་ལག་ཁྲིད་༡༡དང་ནི་མཁའ་འགྲོ་པྲ་ཁྲིད་༡༢དང༌། །བབས་ལུགས་གསུམ་༡༣སྐོར་དང་ནི་འཁྲུལ་བའི་སྡོམ་ཡིག་༡༤གཉིས།

།གསང་༡༥ཐིག་ཆེན་པོ་དང་ནི་གསེར་༡༦བྱང་བཀོལ་བ་ཉིད། །ལམ་ཁྲིགས་༡༧ཆེན་པོ་དང་ནི་ཡེ་ཤེས་༡༨ལག་ཕྲད་གཉིས། །བཀའ་ཁྲོལ་༡༩ཆེན་པོ་དང་ནི་བསམ་གཏན་རང་༢༠གནས་གཉིས། ། ༈ གསལ་བའི་མེ་༢༡ལོང་ཉིད་དང་གསང་བ་ཉིང་༢༢བཀོལ་གཉིས། །སྣང་བ་བསྡུས་པ་༢༣དང་ནི་གནས་པའི་བྱུང་ཁུངས་༢༤གཉིས། ཁྲེགས་ཆོད་བདུན་པ་༢༥དང་ནི་ཐོད་རྒལ་དགུ་༢༦པ་གཉིས། །ལུང་བསྟན་ཆེན་༢༧མོ་དང་ནི་གླང་ཆེན་དྲུག་༢༨པ་གཉིས། །སྤྱོད་ལམ་བསྡུས་༢༩པ་དང་ནི་ལྟ་བའི་གསེར་༣༠བཀོད་གཉིས། ། ༈ པདྨའི་ཀློང་༣༡ཡངས་དང་ནི་ལྷ་ཡི་ཕྱག་༣༢སོར་མ། །གསེར་གྱི་ཨུཏྤལ་༣༣ཉིད་དང་དྲན་པ་རྒྱུན་༣༤གཅོད་གཉིས། །རགས་པ་༣༥ཉམས་བླངས་ཉིད་དང་ཕྲ་རྒྱུན་༣༦དྲིལ་བ་གཉིས།།གསལ་བའི་སྒྲོན་༣༧མ་ཉིད་དང་སེང་གེ་༣༨རྩལ་སྤྲུག་གཉིས། །ཨ་ཏི་རྣལ་དགོངས་༣༩དང་ནི་དགོས་དོན་བཞི་༤༠པ་གཉིས། ། ༈ རྡོ་རྗེ་ལམ་༤༡བསྟན་དང་ནི་རིན་ཆེན་འོད་འབར་༤༢ཉིད། །ལྷག་པའི་འཁོར་ལོ་༤༣དང་ནི་ཁྱུང་ཆེན་མཁའ་༤༤ལྡིང་གཉིས། །ལྟ་བའི་མིག་སེལ་༤༥ཉིད་དང་བླ་མའི་རིམ་པ་༤༦གཉིས། །དྲང་བའི་༤༧ཚིག་རྒྱུད་དང་ནི་འཁྲུལ་གཞི་རྩད་ཆོད་༤༨གཉིས། ། སེམས་ཀྱི་དམིགས་དྲུག་༤༩ཉིད་དང་སྒོམ་པའི་འཁོར་ལོ་༥༠གཉིས། ། ༈ དབང་གི་ལྡེ་༥༡མིག་ཉིད་དང་དབང་གིས་ལས་བྱང་༥༢གཉིས། །སྤྲོས་མེད་དབང་གི་མན་༥༣ངག་དག་དང་དབང་གི་རྩ་བ་༥༤པ་གཉིས། །དབང་གི་རིགས་༥༥འབྱེད་ཉིད་དང་དབང་གི་ཕྲ་ཏིག་༥༦གཉིས། །འཁོར་ལོ་དྲུག་པའི་༥༧དབང་དང་དམ་ཚིག་བར་༥༨འབྱེད་གཉིས། །དབང་བཀོད་ཆེན་པོ་༥༩ཉིད་དང་དབང་སྦྱོར་པྲ་༦༠ཁྲིད་གཉིས། ། ༈ རིག་པའི་༦༡མེ་ཏོག་ཉིད་དང་གསེར་༦༢ལུང་ཆེན་པོ་དང༌། །མན་ངག་རྩ་བ་༦༣ཉིད་དང་ལུང་ཏིག་བཅོ་བརྒྱད་༦༤པ། །རིག་པ་དྲུག་༦༥པ་དང་ནི་སེམས་ལུང་སྒོམ་ཁྲིགས་༦༦གཉིས། །ཡང་གསང་༦༧དྲིལ་བ་དང་ནི་སྦས་པའི་ཉི་༦༨མ་དང༌། །འཕྲ་བཀོད་བཅུ་༦༩པ་དང་ནི་ལུང་༧༠ཡིག་བསྡུས་པ་ཉིད། ། ༈ བདུད་རྩི་ཡང་༧༡ཞུན་དང་ནི་ལུང་༧༢གསུམ་འདུས་པ་ཉིད།

།གསང་ཆེན་གཡུ་༧༣ཡིག་ཅན་དང་མན་ངག་ཕྲ་༧༤ཡིག་ཅན། །གསང་བ་གསེར་༧༥ཡིག་ཅན་དང་སྙིང་གཟེར་༧༦ཆེ་ཆུང་དང༌། །བསམ་གཏན་ཉལ་བའི་འཁོར་ལོ་༧༧དང་ནི་འཕྲུལ་ཡིག་༧༨ཆེ་ཆུང་དང༌། །མཁའ་འགྲོ་༧༩མཛོད་དང་འཕོ་བ་༨༠ཆེན་མོ་ཉིད། །གསང་བའི་གཟེར་༨༡བུ་དང་ནི་རྩ་གནས་འཁོར་༨༢ལོ་དང༌། ། བསམ་གཏན་༨༣བབས་ལུང་དང་ནི་རིག་པ་ས་༨༤འབྱེད་གཉིས། །སྣང་བ་རྒྱས་༨༥འདེབས་ཉིད་དང་ཡེ་ཤེས་སྦུབས་༨༦འཇུག་གཉིས། །ལོ་རྒྱུས་༨༧ཆེན་མོ་ཉིད་དང་གསལ་བའི་ཞལ་༨༨ཆེམས་ཉིད། །ཐེག་པའི་བསྡུས་༨༩ཤན་དང་ནི་གསང་བའི་སྒྲ་༩༠ཡིག་གཉིས། ། ༈ ཡི་གེའི་༩༡སྒྲ་བཤད་དང་ནི་སྒྲ་བཞི་མཚམས་སྦྱོར་༩༢གཉིས། །བསྟན་པའི་གོ་༩༣ཆ་མ་དང་འགྱུར་མེད་ཐིག་ལེ་༩༤གཉིས། །དངོས་པོའི་ཁ་༩༥བསྒྱུར་དང་ནི་འབྲས་བུ་མངོན་བྱེད་༩༦གཉིས། །སྟོང་པའི་མཐའ་༩༧འབྱེད་དང་ནི་ནམ་མཁའ་༩༨ལམ་ཁྱེར་གཉིས། །ཐི་བྱ་ཚང་༩༩འཇུག་དང་ནི་གསལ་བར་རིན་༡༠༠ཆེན་འོད། །ཀ་དག་ཆེན་པོའི་དག་༡༠༡ཡིག་དང་ནི་ལྷུན་གྲུབ་ཡི་གེ་༡༠༢གཉིས། །ཤེས་རབ་འཁོར་ལོ་དང་༡༠༣ནི་སྨྲ་བའི་མཚོན་ཆེན་༡༠༤གཉིས། ཡེ་ཤེས་ལྔ་བསྐོར་༡༠༥དང་ནི་འོད་ཀྱི་ཚུལ་༡༠༦བཤད་གཉིས། །འབྱུང་བའི་གནས་༡༠༧འབྱེད་དག་ནི་སྒྲོན་མའི་ཁུངས་གཅོད་༡༠༨གཉིས། །ཕྱག་རྒྱས་༡༠༩འདུས་པ་དང་ནི་བཀོད་པ་༡༡༠ལྔ་པ་གཉིས། །རྒྱ་མཚོ་ཨར་གཏད་༡༡༡དང་ནི་རླུང་གི་སྡོམ་བྱུང་༡༡༢གཉིས། །ངོ་སྤྲོད་གསུམ་པ་༡༡༣དང་ནི་བབས་ལུགས་༡༡༤བཅུ་གཅིག་པ། །རྩ་ཐིག་༡༡༥ཆེ་ཆུང་དང་ནི་རླུང་གིས་སྟེམས་ཡིག་༡༡༦ དང༌། །རིག་པ་གནས་ས་༡༡༧དང་ནི་མིག་གི་བསམ་གཏན་༡༡༨ན། །དེ་ལྟར་མན་ངག་ཡིག་ཆུང་བརྒྱ་དང་བཅུ་དགུ་ནི། །གཅིག་ལ་གཅིག་བརྟེན་མ་ཡིན་འབྲེལ་མེད་སོ་སོའི་གནད། །ངེས་པར་གང་ཟག་རེ་ལ་ཕན་པ་དང༌། །དགོས་པའི་ཡིག་ཆུང་རྒྱུད་ལ་ཕན་པ་དང༌། །སྙིང་པོ་རབ་ཏུ་བསྡུས་པ་ཉི་ཚེ་ལས། །གནད་མེད་ཡི་གེ་གཅིག་ཀྱང་མ་མཆིས་སོ། །གསང་ཆེན་དམ་པའི་ཡི་གེ་འདི་དག་ནི། ། མཐར་ཐུག་མན་ངག་ངེས་པའི་གནད་ཡིན་པས།

།སྐལ་ལྡན་སེམས་ཀྱི་བུ་ཡིས་ཡིད་ལ་ཆོངས། །སྐུ་གསུམ་ཡེ་ཤེས་ལྔ་ཉིད་ས་ལ་གོམས་པ་ཡི། །ཐབས་ཀྱི་ཡན་ལག་རྣམས་སུ་འདི་དག་འདྲ། །ལྷག་པའི་ཡི་གེ་གསར་བའི་གནད་འདི་ཡིས། ། གང་གི་དུག་གསུམ་ནད་རྣམས་འདོན་པར་བྱེད་པ་འོ། །གསང་བའི་མན་ངག་ཡིག་ཆུང་ངེས་པའི་གྲངས། །སྙིགས་མའི་དུས་སུ་འདི་ཉིད་དགོས་སྲིད་པས། །མ་འོངས་སྐལ་ལྡན་འདི་ལ་འཇུག་པ་རྣམས། །སྙིང་པོ་དོན་གྱི་ཡི་གེའི་གྲངས་ཉིད་ལས། །ཐེ་ཚོམ་བློ་ཡིས་སྤྲོས་པ་གཅོད་པའི་ཕྱིར། །མ་ནོར་དམིགས་བསྟན་མན་ངག་ངེས་པའི་གྲངས། །ཐེ་ཚོམ་བསལ་ཕྱིར་མན་ངག་ངེས་པ་ཡི། །མིང་རྣམས་ངེས་པའི་ཁ་བྱང་འདི་བྲིས་པས། །རང་བཞིན་རྫོགས་པ་ཆེན་པོའི་དོན་འདི་ལ། ། མོས་འཇུག་དད་པའི་སྐལ་པ་ལྡན་པ་ལ། །མུན་པའི་ནང་དུ་སྒྲོན་མེ་བཏེགས་པ་ལྟར། །ཇི་ལྟར་སྣང་བའི་འོད་ཀྱིས་ཆོས་རྣམས་ཀུན། །རང་བཞིན་མཉམ་པ་ཉིད་དུ་ཤེས་པར་ ཤོག །མན་ངག་ངེས་པའི་ཁ་བྱང་མིང་རྣམ་པར་བཀོད་པ། །སློབ་དཔོན་ཆེན་པོ་བི་མ་ལ་མི་ཏྲས་མཛད་པ་རྫོགས་ས ོ། ། ། ། ཨྠིྀ། རྒྱ་རྒྱ་རྒྱ། ས་མ་ཡཱ། ། དགེའོ། ། མེས་པོའི་ཤུལ་བཞག་ལས། ཀློང་ཆེན་རབ་འབྱམས་ཀྱི་གསུང་འབུམ། ༼༢༽མན་ངག་ངེས་པའི་ཁ་བྱང་མིང་རྣམ་པར་བཀོད་པ། -PAGE 240--PAGE 239--PAGE 238-