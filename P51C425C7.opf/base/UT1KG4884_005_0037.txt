༄༅། ། EMBED Photoshop.Image.7 \s ༔རྡོ་རྗེ་ཆུ་འཐུང་བཞུགས་སོ༔ 

 EMBED Photoshop.Image.7 \s བདག་འདྲ་པདྨ་འབྱུང་གནས་ངས༔ ཕྱི་རབས་འདོད་སྲེད་རྣལ་འབྱོར་པས༔ ཕྱག་རྒྱ་ལམ་དུ་བྱ་འདོད་ན༔ བུ་མོ་ཡིད་འོང་དད་པ་ཅན༔ བདེ་ཆེན་རྒྱུན་གནས་བཅུ་དྲུག་ཡུམ༔ བོངས་འཚམ་སོ་ཚགས་དཀར་ལ་དམ༔ སྐྲ་སེར་ནུ་མ་སྟེང་ཕྲ་བ༔ སྐེད་ཕྲ་ཤ་འཇམ་སྐད་སྙན་ཞིང་༔ སྙིང་རྗེ་བློ་ཆེ་རྒྱུད་དུལ་བ༔ རང་ལ་མོས་ཤིང་དྲི་ཞིམ་པ༔ རིགས་ལྔའི་མདོག་ལ་མདངས་དང་ལྡན༔ བྷ་ག་རུབ་ཅིང་བདེ་བ་ཆེ༔ དེ་ལྟ་བུ་ལས་བདེ་བ་བླང་༔ དེ་ལ་སྤྱི་དོན་བདུན་གྱིས་བསྟན༔ དབབ་བཟུང་བཟློག་དགྲམ་སྐྱེ་ངོས་བཟུང་༔ རང་ཡུམ་ཐིག་ལེ་དྲོང་པ་འོ༔ ཏིང་འཛིན་ལྡན་པས་ཡུམ་ལ་འཁྲིལ༔ འོ་བྱ་ལུས་སེམས་བདེ་བ་བསྐྱེད༔ བདེ་ལ་སེམས་བཟུང་དལ་བུས་བསྲུབས༔ བྱང་སེམས་འཆོར་བ་སྙམ་བྱེད་ན༔ སྒུལ་བསྐྱོད་བཤོལ་ལ་བདེ་བ་བཟུང་༔ རྡོ་རྗེ་ནོར་བུའི་རྩ་བ་རུ༔ མཐིང་ནག་ཧཱུཾ་ལ་ཤེས་པ་གཏད༔ བདེ་ཤས་ཆུང་ན་སྒུལ་བསྐྱོད་བསྲུབས༔ ཏིང་འཛིན་བཟུང་ལ་ཡུན་དུ་སྦྱང་༔ དེ་ནས་བཟློག་པ་བྱ་བ་ནི༔ དྷཱུ་ཏི་དབུ་མའི་ནང་ནས་ཡར༔ བ་ཐག་ལྟ་བུ་ཧཱུཾ་གིས་འཕུལ༔ གྱེན་དུ་སྤྱི་གཙུག་འཕངས་བྱས་ཏེ༔ ཧཱུཾ་རིང་ཧཱུཾ་དང་སྦྲགས་པ་ཡིས༔ རྒྱུ་ཞབས་སྒལ་པར་ཡང་ཡང་སྦྱར༔ སྤྱན་བཟློག་ཧཱུཾ་རིང་བགྲངས་པས་འདྲོངས༔ ཡར་ན་བྱང་སེམས་བབ་ཁ་རུ༔ བདེ་གསལ་འཛིན་མེད་མ་ཡེངས་བཞག༔ དེ་ཡིས་ཤོར་བ་སྲིད་མི་འབྱུང་༔ དགྲམ་པ་རླུང་བཟུང་ལུས་ཉིད་དཀྲུགས༔ བརྐྱང་བསྐུམ་ཞགས་པ་འཕེན་བཞིན་བྱ༔ དེ་རྗེས་རང་བྱུང་ངང་དུ་བཞག༔ ལྷན་ཅིག་སྐྱེས་པའི་ཡེ་ཤེས་ནི༔ བདེ་བ་རྫོགས་དུས་ཉམས་སུ་མྱོང་༔ སྨྲ་རུ་མི་བཏུབ་དོན་དེ་འབྱུང་༔ བདེ་གསལ་འཛིན་མེད་ལྷན་སྐྱེས་དེའི༔ ངོས་གཟུང་རྗེས་ཀྱི་ཤེས་པ་སྐྱོང་༔ བདེ་བའི་ཉམས་མྱོང་བརྟན་གྱུར་ན༔ ལུས་ལ་བསྐུ་མཉེ་བཅུད་ཅན་བཟའ༔ ཙོག་པུའི་འཁྲུལ་འཁོར་བཅས་ནས་ཀྱང་༔ ནོར་བུའི་རྩེ་ནས་དུང་ཁང་དུ༔ ལུག་རིད་རྒྱུ་མ་ཕུས་བཏབ་བཞིན༔ སྟོང་པ་དྲང་པོ་ཉིད་དུ་བསམ༔ ནོར་བུའི་རྩེ་ནས་ཧཱུཾ་བྱུང་ཞིང་༔

གྱེན་ལ་བྲེང་མ་ཆད་པ་རུ༔ དུང་ཁང་ཧཾ་ལ་ཐིམ་པར་བསམ༔ རླུང་བཟུང་གཤང་ལམ་རྒྱུ་ཞབས་སྦྱར༔ སྤྱན་བཟློག་མགྲིན་འགུག་ཧཱུཾ་རིང་བུས༔ ཞག་བདུན་ཟླ་གཅིག་བྱས་པ་ཡིས༔ སྦ་བ་སྦུབས་སུ་ནུབ་པར་འགྱུར༔ དེ་ལྟར་བརྟེན་ནས་ཕྱག་རྒྱའི་གྲངས༔ རྩ་བཙལ་རྩ་སློང་རྩ་སྒོ་དབྱེ༔ ཌཱཀྐིའི་ཞལ་གདམས་བཞིན་དུ་བྱ༔ ལྷན་ཅིག་འཁྲིལ་ཏེ་བདེ་བ་སྐྱེད༔ བདེ་བ་གཉིས་མཉམ་རྡོ་རྗེ་ཕུགས་སུ་བསྐྱོད་བྱས་ལ༔ ཕྱག་རྒྱ་མ་ཡི་དངས་མ་ནི༔ རྒྱ་སྐགས་མེ་ཏོག་ལྟ་བུ་དེ༔ ཧུབ་ཀྱིས་འཐུང་ནས་ནོར་བུ་ཡི༔ དྷཱུ་ཏི་སྟོང་པའི་ནང་ནས་ཡར༔ སྨྱུག་སྦུབས་ཆུ་དྲོང་དམིགས་པ་ཡིས༔ དུང་ཁང་ཧཾ་ལ་ཐིམ་བསམ་ཞིང་༔ རླུང་བཟུང་ལྟེ་ཞབས་སྒལ་ལ་སྦྱར༔ ཧཱུཾ་རིང་ཧཱུཾ་ཐུང་རྒྱུན་མི་བཅད༔ ཡང་ཡང་བྱས་པས་འ དྲོངས་པའི་རྟགས༔ མོ་ མི ་བཟོད ་པར་རྩུབ་བྱེད་ པ་ དང་དྲུ་གུ་ལྟར་ གྱུར་ནས ༔ དེ་རྗེས་ཡལ་ན་ མོའི་བདེ་བ་ འདྲོངས་པའི་རྟགས༔ གཉིས་ཀའི་ཐིག་ལེ འཕྲད་དུས་བདེ་བ་རྒྱས༔ གཉིས་ཀའི་རྟོག་པ་འཆར་བ་ཡིས༔ ཐོ་རངས་ལུས་བདེ་ རང་གི་ ཤེས་པ་གསལ༔ ལུས་ལ་དྲོད་སྐྱེ་འཕྱུགས་མེད་རྟགས༔ ཡུམ་ཉིད་ནང་པར་སྐྱ་ཕྱོད་འགྲོ༔ དེ་ནས་ཕྱག་རྒྱའི་བཀྲག་མདངས་གསོ་ མ་གསོས་ན་བདེ་བ་འཛད ་ ༔ བདག་ཉིད་འདམ་སེང་ལྟར་འགྲོ་འོ༔ གསང་སྔགས་ཡོན་ཏན་ཐམས་ཅད་འབྱུང་༔ དེ་ལྟར་རང་གི་བརྟན་པ་དང་༔ ཐིག་ལེ་བྷ་གར་ཕབ་ལ་དྲོང་ བབ་མ་ཐག་ལ་འདྲོངས་ཡུན་དུ་སོང་ན་མི་འདྲོངས ༔ འདྲོངས་པར་འགྱུར་བར་ཐེ་ཚོམ་མེད༔ དགྲམ་པ་གོང་བཞིན་ཤེས་པར་གྱིས༔ ཡང་ཡང་བསྒོམ་ཞིང་བསླབ་པར་བྱ༔ སྐྱོན་དུ་སོང་ན་ ཐིག་ལེའི་གེགས་གཅིག་ཀྱང་མ་སོང་བ་དང་བུ་མི་འབྱུང་བ་ལ་སོགས་ བག་རེ་བཏང་༔ བཏང་དུས་བྷ་གར་ཌཱཀྐི་བསྐྱེད༔ ཡབ་ཡུམ་མཆོད་པར་བསྔོས་ལ་དབུལ༔ དེ་ཡི་བསོད་ནམས་བརྗོད་མི་ལང་༔ རྗེས་ཤེས་ཡབ་ཡུམ་ཐབས་ཤེས་རབ༔ གཉིས་མེད་མཉམ་སྦྱོར་སྒྱུ་མའི་གཟུགས༔ འཇའ་ཚོན་ལྟར་དྲངས་སོ་སོར་གསལ༔ སྤྱོད་ལམ་མ་ཞན་དམ་ཚིག་ཡིན༔ བདེ་ཆེན་རྣམ་དག་ཡེ་ཤེས་སྐུ༔

ཚེ་འདི་ཉིད་ལ་ཐོབ་པར་འགྱུར༔ རྡོ་རྗེ་ཆུ་འདྲེན་མན་ངག་གནད༔ ལས་ཅན་ཅིག་དང་འཕྲད་པར་ཤོག༔ ས་མ་ཡ༔ རྒྱ་རྒྱ་རྒྱ༔ ཨྠིྀ༔ དགེའོ། ། མེས་པོའི་ཤུལ་བཞག་ལས། ཀློང་ཆེན་རབ་འབྱམས་ཀྱི་གསུང་འབུམ། ༼༥༽རྡོ་རྗེ་ཆུ་འཐུང༌། - PAGE 434 -- PAGE 433 -- PAGE 432 -