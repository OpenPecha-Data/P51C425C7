༄༅། །ཟབ་མོ་ཡང་ཏྀག་གི་དཀར་ཆག་དཔག་བསམ་

ལྗོན་པ་བཞུགས་སོ། ། གཟོད་ནས་འཁྲུལ་པའི་དངོས་ཀུན་མི་འཛིན་པས། །སྒྲིབ་གཉིས་ཆ་དང་བཅས་པའི་དག་བྱ་ཀུན། །རང་བཞིན་མ་གྲུབ་འདུས་མ་བྱས་པའི་ གཞིར། །ཆོས་སྐུའི་རོལ་པར་བལྟས་ཏེ་ངང་གིས་འདུད། །རྣམ་གྲོལ་མཁའ་ལ་སྣ་ཚོགས་གསལ་བའི་ཆ། །འགོགས་མེད་ཆུ་འཛིན་བསྒྲོད་བྱེད་བསིར་བུའི་ཟླར། །ལམ་བདེན་སྨྲ་ཚིག་བྱ་རྩོལ་ཡོངས་བྲལ་ཡང༌། །ལོངས་སྐུའི་དགྱེས་ཚུལ་སྟོན་ལ་གོམས་བཞིན་གུས། །སྔར་མེད་གསར་ཐོབ་མ་ཡིན་གསང་བ་བཞིས། །ཆོད་པ་དེ་བསལ་བུམ་ནང་མར་མེ་བཞིན། །སྐུ་ཡི་འདུ་འབྲལ་མེད་པ་བྲལ་སྨིན་གྱིས། །ཡོན་ཏན་ཀུན་རྫོགས་སྤྲུལ་སྐུར་མོས་གུས་བསྟེན། །འགྲོ་ཀུན་རྨོངས་པའི་ཐིབ་བུར་བག་མེད་པས། །འཕྱན་ལས་གདོན་ནུས་བློ་གྲོས་མི་ཟད་མིག །སྦྱིན་བྱེད་དུས་གསུམ་མཁས་དང་གྲུབ་པའི་ཚོགས། །རིས་སུ་མ་ཆད་ཡོངས་ལ་དད་ཕྱག་འབུལ། །མ་ཧཱ་སེནྡྷིའི་ལུང་རྟོགས་དམ་པའི་ མཛོད། །བལྟ་འདོད་ཚིག་བརྒྱུད་མི་ཆད་ཡི་གེའི་ཕྱིར། །སྤེལ་བའི་ངོ་མཚར་རྡོ་རྗེ་ཆོས་གཉིས་པ། ཁྱོད་ལས་གཞན་དུ་མི་དམིགས་ཡི་རངས་འབུལ། །གང་གིས་བཀའ་དྲིན་ གྲིབ་མ་སྣུམ་ པོ་ལ། །ལས་ཉོན་ཚ་གདུང་དྲག་པོ་ནམ་དུའང་མིན། །ཞི་བསིལ་མྱང་འདས་གོ་སར་འཇུག་འདོད་ཆེད། །སྔར་མེད་ཟབ་པ་པོད་བཞིའི་ཐེམ་སྐས་གསར། །འགྲོ་ཁམས་རྒྱ་མཚོར་འབབས་པ་ཇི་སྙེད་ཀྱི། ། ཆོས་ཆར་རྒྱ་མཚོར་འབེབས་པའི་ཀླུ་དབང་ནི། །རྫོགས་སངས་རྒྱས་ཏེ་ཡེ་ཤེས་རྒྱ་མཚོ་དང༌། །ཡོན་ཏན་རྒྱ་མཚོའི་འབྱུང་གནས་དུ་ཤེས་བྱ། །དེས་གསུངས་ནང་གི་མངོན་པའི་ཡོངས་རྩེ་ནི། །ཉེ་ལམ་ཁྱད་པར་ཅན་གྱུར་བརྩོན་འགྲུས་རབ། །སྐྱེ་བ་གཅིག་གིས་རིག་འཛིན་གྲལ་སྙོགས་པ། །རྫོགས་པ་ཆེན་པོ་སྙིང་ཐིག་ལས་གཞན་མིན། །དེ་དོན་ཉམས་སུ་ལེན་དང་འཛིན་པ་ནི། །སྐྱེས་སྦྱོངས་ཡོན་ཏན་ཕུན་ཚོགས་སྐལ་ལྡན་ཡིན། །ཕྱོགས་རེའི་བློ་ཅན་ཁྲོན་པའི་འཕར་འགྲོ་ཡིས། །གཏིང་མཐའ་མི་མངོན་རྒྱ་མཚོའི་ཚུལ་མི་ཕིག །དགའ་རབ་རྡོ་རྗེ་ནས་བརྩམས་དེང་གི་བར།

།གསང་མཛོད་འཆང་རྣམས་རྒྱལ་བ་ཉི་མའི་གཉེན། །གང་འདུལ་དེར་སྟོན་སྣ་ཚོགས་སྤྲུལ་སྐུ་ལས། །ཐ་དད་མ་ཡིན་ངོ་བོ་ཉིད་དུ་གཅིག །ལུང་གི་རྗོད་བྱེད་ཐིག་པའི་རིམ་ཀུན་ཡང༌། །འགལ་བར་མི་འགྲོ་བརྗོད་བྱའི་གནད་ཀྱིས་མཐུན། །ལམ་གྱི་ཁྱད་པར་མྱུར་བུལ་ཡོད་མེད་ དེ། །འབྲས་བུ་མྱང་འདས་གོ་སར་ཆབས་ཅིག་འབབས། །རྒྱ་བོད་གཉིས་ཀར་མཆོག་གསང་ལམ་འདི་ཡིས། །གྲུབ་པའི་གོ་སར་གཤེགས་པ་དུ་མའི་ ཕྱིར། །མི་བསླུའི་ཚད་མ་ཡོད་པས་འཁྲུལ་པ་བྲལ། །དེ་ཕྱིར་ལམ་འདིར་མི་བརྩོན་ཤེས་ལྡན་སུ། །སྙིང་ཐིག་རྣམ་བཞི་འོ་མའི་རྒྱ་མཚོ་ལས། །གདམས་ངག་ཡོངས་བཅུད་མར་གྱི་གང་བུ་འཁྲུངས། །ཟབ་མོ་ཡང་ཐིག་ཀུན་མཁྱེན་ཀློང་ཆེན་པའི། །མཁྱེན་དཔྱོད་དངས་ཤེལ་སྣོད་ལས་བཏོན་པ་བཞིན། །དྲི་མེད་ལྷ་ལམ་ཡངས་པར་བརྒྱ་ཕྲག་གི །འོད་ཟེར་འགྱེད་པའི་ཉི་མ་གསར་འཁྲུངས་དེས། །ལྷུན་གྲུབ་སྣང་བཞིའི་པད་ཚལ་བཞད་པ་ན། །ཚེ་གཅིག་གྲོལ་འདོད་རྐང་དྲུག་ཅི་དགར་རྩེ། དེ་ཚུལ་ཡི་གེའི་ཕྱི་མོ་པར་གྱི་འཕྲུལ། །གླེག་ བ མ་གཉིས་སུ་བྱས་པའི་དཔེ་ཐོ་ནི། །དཔག་བསམ་ལྗོན་པ་བློ་ལྡན་རྣམ་པད་ ཀྱི། །ཚོགས་ལ་སྨན་ཕྱིར་བཀོད་པ་དོན་ལྡན་ཡིན། །དེ་ལ་ཐོག་མར་དཀར་ཆག་དཔག་བསམ་ལྗོན་པ་སྡེབ། །བཤད་རྒྱུད་སྐོར་ལ། ༼ཀ༽ ལོ་རྒྱུས་རིན་པོ་ཆེ་འོད་ཀྱི་ཕྲེང་བ་སྡེབ། ༡༠ ༼ཁ༽ ཕྱག་འཚལ་ཡིད་བཞིན་ནོར་བུ་སྡེབ། ༥ ༼ག༽ གསོལ་འདེབས་བདུད་རྩིའི་ཆར་རྒྱུན་སྡེབ། ༣ ༼ང༽ མཎྜལ་ཆོ་ག་གླིང་བཞི་རྒྱན་གྱུར་སྡེབ། ༨ ༼ཅ༽ བི་མ་ལའི་བསྒྲུབ་ཐབས་སྡེབ། ༣ ༼ཆ༽ སྙིང་པོ་ཡེ་ཤེས་བླ་སྒྲུབ་སྡེབ། ༤ ༼ཇ༽ སྤྲོས་བཅས་དབང་ཆོག་དངོས་གྲུབ་ཆུ་བོ་སྡེབ། ༡༠ ༼ཉ༽ སྤྲོས་བཅས་མིང་གི་རིམ་པ་སྡེབ། ༤ ༼ཏ༽ སྤྲོས་མེད་དབང་ཆོག་ཀློང་གསལ་ཆུ་བ་སྡེབ། ༡༢ ༼ཐ༽ བུམ་པའི་བརྡ་དོན་སྡེབ། ༣ ༼ད༽ ཤིན་ཏུ་སྤྲོས་མེད་དབང་ཆོག་ཡེ་ཤེས་ཆུ་བོ་སྡེབ། ༣ ༼ན༽ རབ་ཏུ་སྤྲོས་མེད་དབང་ཆོག་བྱིན་རླབས་ཆུ་བོ་སྡེབ། ༥ ༼པ༽ དམ་ཚིག་གསུམ་བཀོད་སྡེབ། ༡༢

༼ཕ༽ ཐུན་མོང་རིན་ཆེན་པྲ་ཁྲིད་སྡེབ། ༣ ༼བ༽ ཁྲིད་ཡིག་སངས་རྒྱས་མཉམ་སྦྱོར་སྡེབ། ༢༣ ༼མ༽ གཞི་མ་བཅོས་ཇི་བཞིན་དུ་ངོ་སྤྲོད་པའི་རིམ་པ་སྡེབ། ༣༢ ༼ཙ༽ རྒྱ་མཚོ་ཨར་གཏད་སྡེབ། ༤ ༼ཚ༽ ཁྱུང་ཆེན་གཤོག་རྫོགས་སྡེབ། ༣ ༼ཚ༽ ཁྱུང་ཆེན་བསྡུས་དོན་སྡེབ། ༤ ༼ཛ༽ གསང་བ་བླ་མེད་སྤྱི་བབས་སྡེབ། ༣ ༼ཝ༽ ཟབ་མོ་བཅུད་བསྡུས་སྡེབ། ༢ ༼ཞ༽ སྙིང་པོ་དོན་བསྡུས་སྡེབ། ༢ ༼ཟ༽ འོད་གསལ་སྙིང་པོ་སྡེབ། ༢ ༼འ༽ དེས་དོན་སྙིང་པོ་སྡེབ། ༢ ༼ཡ༽ མཐར་ཐུག་དོན་གྱི་སྙིང་པོ་སྡེབ། ༧ ༼ར༽ གཞི་ལམ་འབྲས་བུ་གནས་གསལ་བ་སྡེབ། ༧ ༼ལ༽ རྣལ་འབྱོར་བཞིའི་རིམ་པ་སྡེབ། ༡༩ ༼ཤ༽ ཟབ་མོ་པྲ་ཁྲིད་སྡེབ། ༩ ༼ས༽ སྙིང་པོ་ཡང་བཅུད་སྡེབ། ༤ ༼ཧ༽ རིག་པ་བརྟུལ་ཞུགས་སྡེབ། ༣ ༼ཨ༽ དུས་ཀྱི་གསལ་བྱེད་སྡེབ། ༦ ༼ཀི༽ འདའ་ཁ་དོན་གྱི་མན་ངག་སྡེབ། ༧ ༼ཁི༽ བཏགས་གྲོལ་སྙིང་པོ་སྡེབ། ༤ ༼གི༽ ཟབ་དོན་སྙིང་པོ་སྡེབ། ༩ ༼ངི༽ ཚིག་དོན་སྙིང་པོ་སྡེབ། ༡ ༼ཅི༽ གདམས་ཁྲིད་དོན་གྱི་མདོ་ཆིངས་སྡེབ་༤རྣམས་སོ། ། ༈ པོད་གཉིས་པར་སྙན་བརྒྱུད་སྐོར་ལ། ༼ཆི༽ སྙན་བརྒྱུད་གནད་ཀྱི་མདོ་ཆིངས་སྡེབ། ༤ ༼ཇི༽ བརྒྱུད་པའི་ཕྱག་འཚལ་བྱིན་བརླབ་སྤྲིན་ཕུང་སྡེབ། ༣ ༼ཉི༽ དགོངས་བརྒྱུད་གསོལ་འདེབས་སྡེབ། ༦ ༼ཏི༽ གསང་སྐོར་དབང་གི་ལག་ལེན་གསལ་བའི་སྒྲོན་མེ་སྡེབ། ༧ ༼ཐི༽ མཆོག་གསང་ལམ་ཁྲིད་ཆེན་མོ་སྡེབ། ༣ ༼དི༽ ཡེ་གྲོལ་སོར་བཞག་སྡེབ། ༥ ༼ནི༽ སྙན་བརྒྱུད་ཐུགས་ཀྱི་མེ་ལོང་སྡེབ། ༧ ༼པི༽ སྙན་བརྒྱུད་དོན་གྱི་མེ་ལོང་སྡེབ། ༢༤ ༼ཕི༽ ལག་ཁྲིད་སྙིང་པོ་སྡེབ། ༣ ༼བི༽ སྙན་བརྒྱུད་ཀྱི་རྒྱབ་ཆོས་ཆེན་མོ་ཟབ་དོན་གནད་ཀྱི་མེ་ལོང་སྡེབ། ༡༢༣༼མི༽བཀའ་བསྲུང་དྲག་པོ་སུམ་སྒྲིལ་སྡེབ། ༥ ༼ཙི༽ བསྐང་གསོ་དངོས་གྲུབ་ཆར་འབེབས་སྡེབ། ༢༡ ༼ཚི༽ དཀར་ཆག་ཉི་ཟླ་གཟའ་སྐར་སྡེབ་༥ ཏེ་ཆོས་སྡེ་བཞི་བཅུ་རྩ་དགུ་སྡེབ་གྲངས་རྣམས་བཞུགས་ སོ། །འདིར་སྨྲས་པ། རྨི་ལམ་ཙམ་གྱི་ཉི་ཚེའི་བདེ་བ་ལ། །མི་ཞེན་གཏན་གྱི་སྡུག་བསྔལ་སྤོང་འདོད་རྣམས། །ཐོས་བསམ་སྒོམས་པས་རང་རྒྱུད་ཆོས་མཐུན་ཏུ།

།མཛད་ན་དམ་པ་རྣམས་ཀྱི་རྗེས་སུ་བསྙེགས། །དེ་ཡང་རྟོག་དཔྱོད་ནང་བལྟས་ཆོས་མིན་དབང༌། །སྐད་ཅིག་མི་བཏང་ཉོན་མོངས་རག་པའི་མགོ ། རིམ་ནོན་བློ་སྣ་ཐུང་ངུས་ཆོས་བརྒྱད་ལ། །འདོད་པ་ཆུང་ན་ཉམས་ལེན་གནད་སོང་རྟགས། །དེ་ལྟར་རང་རྒྱུད་ཆོས་དང་མི་མཐུན་ན། །ཡང་ཟབ་གདམས་པར་འཕྲད་ཀྱང་མི་གྲོལ་བས། །སྒོ་གསུམ་བག་ཡོད་དྲན་དང་ཤེས་བཞིན་ གྱིས། །དལ་འབྱོར་དོན་ཡོད་མཛོད་ཅེས་ཐལ་མོ་སྦྱར། །ཚུལ་འདི་ངལ་བརྒྱས་པར་དུ་བསྐྲུན་པ་པོ། །ལྷ་སྲས་མཆོག་གང་སྔོན་དགེའི་བག་ཆགས་ཁམས། ། སད་ལྟར་ཆོས་མཐུན་ ཐུ གས་འདོད་ཡོངས་རྫོགས་ནས། །ཞབས་པད་བརྟན་ཅིང་ཆོས་སྲིད་རྒྱས་གྱུར་ཅིག །ཡུལ་འདིར་ཕྱྭ་བཅུད་དཔལ་འབྱོར་ཆེར་རྒྱས་ནས། །ལོ་ལེགས་ལྗོངས་འཁྲུངས་མི་ཕྱུགས་ནད་ཀུན་མེད། །ཆར་ཆུ་དུས་བབ་བཙའ་སད་སེར་གསུམ་ཞི། །རྫོགས་ལྡན་བསྐལ་པའི་བདེ་སྐྱིད་འཕེལ་གྱུར་ཅིག རྒྱལ་བསྟན་རི་མོ་གཡས་སུ་འཁྱིལ་བའི་དུང༌། །དཀར་ཕྱོགས་རྒྱལ་བའི་མཚན་མར་སྒྲོགས་པའི་དབྱངས། །སྲིད་གསུམ་ཀུན་ཏུ་ཁྱབ་པའི་ལྷའི་རོལ་ མོ། །མཆོག་གསུམ་བཀྲ་ཤིས་ཕུན་སུམ་ཚོགས་གྱུར་ཅིག །ཅེས་ཟབ་མོ་ཡང་ཐིག་པོད་གཉིས་པར་དུ་བསྒྲུབས་པའི་དཀར་ཆག་དཔག་བསམ་ལྗོན་པ་འདི་རྒྱལ་རིགས་ཤིང་ས་ལ་ཆེན་པོ་ལྟ་བུར་འཁྲུངས་པ་ལེགས་བྱས་ཡོན་ཏན་གྱིས་སྤ་བ་ལྷ་སྲས་དམ་ཚིག་རྡོ་རྗེའི་བཀའ་གནང་བཞིན་ཞེ་ཆེན་པ་ཤཱཀྱའི་དགེ་སློང་མཐུ་སྟོབས་རྣམ་པར་རྒྱལ་བས་ཉུང་ངུའི་ཚིག་གིས་འདོམ་པ་དོན་དང་ལྡན་པར་གྱུར་ཅིག །སརྦ་མངྒ་ལཾ།། །། མེས་པོའི་ཤུལ་བཞག་ལས། ཀློང་ཆེན་རབ་འབྱམས་ཀྱི་གསུང་འབུམ། ༼༡༢༽ཟབ་མོ་ཡང་ཐིག་གིས་དཀར་ཆག་དཔག་བསམ་ལྗོན་པ། -PAGE 360--PAGE 363--PAGE 359-